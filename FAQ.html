<!DOCTYPE html>
<html lang="en">
<head>
    <meta charset="UTF-8">
    <title>FAQ rond water, landbouw en klimaat</title>
    <link href="infostijl.css" rel="stylesheet" type="text/css">

</head>
<body>

<section class="faq-section">
    <input type="checkbox" id="q1">
    <label for="q1">Waar zitten de mogelijkheden voor het verbeteren van waterverbruik/waterschaarste in de landbouw?</label>
    <p>Over het algemeen moet de landbouw, net als andere gebruikers, water een plaats geven in het bedrijf en in het landschap. Kernwoorden zijn infiltreren, bufferen en hergebruiken!</p>
    <p> -<em>Infiltreren:</em> </br>
        Dat wil zeggen zeker niet meer verharden, graag ook ontharden. Maar ook water niet meteen via beken en drainageinfrastructuur afvoeren, maar zoveel ophouden en laten infiltreren. </br>
        - <em>Bufferen:</em>  </br>
        Hier hebben we het over het vergroten van de opslagcapaciteit van water op het bedrijf. Maximaal regenwater opslaan om later te hergebruken bijvoorbeeld. </br>
        - <em>Hergebruik van water:</em>  </br>
        Er zijn al voorbeelden in de sector van de diepvriesgroenten waar spoelwater van de groenten teruggaat naar de velden na zuivering via een gemeenschappelijke infrastructuur.
        In de veeteelt zijn er bedrijven die de vloeibare fractie van mest willen opzuiveren om grasland te irrigeren.
    </p>
    <p> Daarnaast moeten we kijken welke sectoren binnen de landbouw momenteel het meeste water verbruiken. Dat zijn de glastuinbouw en de veeteelt.
        In de glastuinbouw is maximaal inzetten op circulaire waterstromen en efficiënte irrigatietechnieken een zaak. Bij de veeteelt moeten we eerst over cijfers beschikken om te weten welke waterstromen verminderd kunnen worden.
        Daar gaan we binnenkort werk van maken op ILVO. Er is namelijk veel potentieel om bepaalde dingen met 'grijs' water te doen.
    </p>
</section>
<section class="faq-section">
    <input type="checkbox" id="q2">
    <label for="q2">Welke lange termijn oplossingen zijn er om beter om te gaan met lange periodes van droogte? </label>
    <p>Zie hierboven. Zeker op lange termijn infiltreren, bufferen, hergebruiken.
        Specifiek ook voor de landbouw: werken aan efficiênte lokale irrigatieinfrastructuur voor en door de groep van lokale wateraanbieders en watergebruikens.
        Daarnaast toch ook: zoeken naar teelten die tegen droogte kunnen.</p>
</section>
<section class="faq-section">
    <input type="checkbox" id="q3">
    <label for="q3">Wat is de impact van klimaatverandering op de grondwatertafel? </label>
    <p>Complex en geen heel eenduidig antwoord helaas, dat ik aftoetste met grondwaterexpert Marijke Huysmans (VUB). Zelfs voor het ondiepe grondwater is de impact van klimaatverandering niet eenduidig. We verwachten minder neerslag in de zomer maar meer in de winter.
        Grondwater wordt vooral gevoed in de winter. Er zijn zowel modellen en scenario’s die voorspellen dat grondwatervoeding in Vlaanderen door klimaatverandering zal stijgen als modellen en scenarios die zeggen de de grondwatervoeding zal dalen.
        De onzekerheid op toekomstige voorspellingen van grondwatervoeding is dus enorm groot.
        Al verhogen de observaties van de grondwaterstanden laatste jaren helaas de waarschijnlijkheid dat het effect vooral een daling van het grondwater zal zijn.
        Voor het diepe grondwater zal het er vooral van af hangen of we door klimaatverandering en watertekorten “verplicht” zullen zijn om meer grondwater uit de diepe ondergrond op te pompen en of de overheid (Vlaandern/Europa) dat zal toelaten.
    </p>
</section>
<section class="faq-section">
    <input type="checkbox" id="q4">
    <label for="q4">Wat is de impact van klimaatverandering op het oppervlaktewater? </label>
    <p>Meer extremen in de weersomstandigheden betekent meer extremen voor het oppervlaktewater. We kunnen ons dus zowel aan meer overstromingen als aan zeer lage debieten verwachten in de toekomst.
        Vandaar ook de nood aan captatieverboden om kwetsbare natuur, scheepvaart en drinkwatervoorziening stroomafwaarts niet in gevaar te brengen. Bovendien stromen rivieren vaak door verschillende regio's en landen en is het dus noodzakelijk om het waterbeheer en beleid van de regio's en landen op elkaar af te stemmen. De Maas is hier een voorbeeld van.
    </p>
</section>
<section class="faq-section">
    <input type="checkbox" id="q5">
    <label for="q5">Hoe kunnen we economisch- en milieu-verantwoord opslaan en beregenen in landbouw?</label>
    <p>Dat is inderdaad een grote uitdaging. Als deze trend zich doorzet, zal het geïrrigeerd areaal ook toenemen. Dat, gecombineerd met een stijgende watervraag van andere gebruikers en dalende voorraden is geen goede trend.
        Toch denk ik dat er toekomst is voor irrigatie in de landbouw. </p>
    <p>We kunnen in België nog veel leren van landen waar irrigatie al lang ingeburgerd is.
    <p><em>Irrigatiesturing</em>: door met sensoren op het veld en/of in de lucht het bodem-plant systeem op te volgen, kunnen we veel nauwkeuriger voorspellen hoeveel water er nodig is en wanneer.</p>
    <p><em>Irrigatietechnieken</em>: er wordt in Vlaanderen nog vaak geïrrigeerd met de haspel op het veld omdat dat een mobiele
        installatie is en vroeger dikwijls maar zelden geïrrigeerd moest worden. Wanneer het langer droog is, zijn er
        irrigatietechnieken die misschien minder waterverlies met zich mee brengen. Druppelirrigatie is het voor de hand
        liggende voorbeeld, maar ook binnen de groep van sprinkler irrigatie zijn er heel wat factoren die de efficiëntie beïnvloeden.</p>
    <p> Er moet tenslotte ook naar het breder plaatje gekeken worden. Zouden we niet moeten weten voor welke producten die
        geëxporteerd worden er erg veel water nodig is. Export van 'virtueel' water heeft een impact op onze waterbalans.
        Misschien moet water wel duurder worden zodat het echt een gewicht krijgt in de econmische balans van alle watergebruikers?</p>
    </p>
</section>
<section class="faq-section">
    <input type="checkbox" id="q6">
    <label for="q6">Hoe dragen ILVO en de sector bij aan het oplossen van het droogteprobleem in Vlaanderen/België?</label>
    <p>ILVO-onderzoek focust op verschillende niveau's:
    <p><em>Landschap:</em></br>
        -Landbouwinfrastructuur ontharden </br>
        -Landinrichtingsprojecten met alle watergebruikers, waaronder de landbouw ( WATER+LAND+SCHAP ) </br>
    <p><em>Droogtetolerante gewassen</em></br>
        -Nieuwe teelten (QUINOLokaal, ...)</br>
        -Selectie droogtetolerante gewassen (EUCLEG, ...)</br>
    </p>
    <p><em>Alternatieve teeltsystemen: agroforestry, mixed cropping, ... </em>(AgroforestryVlaanderen, ...)</p>

    <p><em>Irrigatiesturing en alternatieve waterbronnen </em>( Irrigatie 2.0)</p>
    <p><em>Bodembeheer: onderzoek link tussen bodemmanagement, organische koolstof, bodemstructuur en waterhoudend vermogen</em></p>
    <p><em>Zilte landbouw: telen op 'zoute' gronden of met zout water met aangepaste gewassen/variëteiten</em> (SalFar) </p>
</section>

</section>
<section class="faq-section">
    <input type="checkbox" id="q7">
    <label for="q7">Moeten we wel zoveel waterdrinkende dieren houden in Vlaanderen gezien de beperkte watervoorraden? </label>
    <p><em>Is het wel interessant om zoveel waterdrinkende dieren te houden in Vlaanderen als je met beperkte watervoorraden zit? Wordt hierover onderzoek gedaan of wordt dit eerder als 'politieke' keuze beschouwd?</em></p>
    <p>Daar wordt alvast zeker over gediscussieerd binnen ELK en ILVO. Ik herinner dat het punt op de agenda stond tijdens het overleg met Wannes Keulemans rond de toekomst van ons voedselsysteem. Vermits de veeteelt de tweede grootste waterverbruiker is, is het logisch binnen die sector te bekijken wat beter kan. We plannen dan ook binnenkort om een LA-traject in te dienen om te werken rond het waterverbruik van de verschillende veeteeltbedrijven. De consument kan natuurlijk ook zijn keuzes maken. </p>
    </p>
</section>
</body>
</html>