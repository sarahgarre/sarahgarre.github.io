<!DOCTYPE html>
<html lang="en">
<head>
    <meta charset="UTF-8">
    <title>FAQ rond water, landbouw en klimaat</title>
    <link href="infostijl.css" rel="stylesheet" type="text/css">

</head>
<body>
<h3>Waar zitten de mogelijkheden voor het verbeteren van waterverbruik/waterschaarste in de landbouw?</h3>
Over het algemeen moet de landbouw, net als andere gebruikers, water een plaats geven in het bedrijf en in het landschap.
Kernwoorden zijn infiltreren, bufferen en hergebruiken!
<ol>
    <li>Infiltreren: </li>
Dat wil zeggen zeker niet meer verharden, graag ook ontharden. Maar ook water niet meteen via beken en drainageinfrastructuur afvoeren, maar zoveel ophouden en laten infiltreren.
  <li>Bufferen: </li>
Hier hebben we het over het vergroten van de opslagcapaciteit van water op het bedrijf. Maximaal regenwater opslaan om later te hergebruken bijvoorbeeld.
  <li>Hergebruik van water: </li>
Er zijn al voorbeelden in de sector van de diepvriesgroenten waar spoelwater van de groenten teruggaat naar de velden na zuivering via een gemeenschappelijke infrastructuur. In de veeteelt zijn er bedrijven die de vloeibare fractie van mest willen opzuiveren om grasland te irrigeren.
    </ol>
Daarnaast moeten we kijken welke sectoren binnen de landbouw momenteel het meeste water verbruiken. Dat zijn de glastuinbouw en de veeteelt.
In de glastuinbouw is maximaal inzetten op circulaire waterstromen en efficiënte irrigatietechnieken een zaak. Bij de veeteelt moeten we eerst over cijfers beschikken om te weten welke waterstromen verminderd kunnen worden. Daar gaan we binnenkort werk van maken op ILVO. Er is namelijk veel potentieel om bepaalde dingen met 'grijs' water te doen.
<h3>Welke lange termijn oplossingen zijn er om beter om te gaan met lange periodes van droogte? </h3>
Zie hierboven. Zeker op lange termijn infiltreren, bufferen, hergebruiken.
Specifiek ook voor de landbouw: werken aan efficiênte lokale irrigatieinfrastructuur voor en door de groep van lokale wateraanbieders en watergebruikens.
Daarnaast toch ook: zoeken naar teelten die tegen droogte kunnen.
<h3>Wat is de impact van klimaatverandering op de grondwatertafel? En op het oppervlaktewater?</h3>
door klimaatverandering meer extreme weersomstandigheden kunnen verwachten: meer kans op zware buien en meer kans op droogtes. De meeste modellen voorspellen ook meer neerslag in totaal, maar dus slechter verdeeld over het jaar.
<p>
    <h5>Wat betekent dat voor grondwater?</h5>
<ul>
    <li>Ondiep grondwater volgt zeer duidelijk de neerslagtrend. Als er dus weinig neerslag is, zakt het peil van het ondiep grondwater. Dat is ook wat we momenteel zien in Vlaanderen, zeker omdat door een aantal droge jaren na elkaar, de voorraden niet volledig aangevuld geraken in de winter </li>
    <li> Diepe grondwaterlagen staan niet in rechtstreeks contact met de neerslag. Op korte termijn zien we hier vooral het effect van pompen. Het duurt tientallen jaren vooraleer we het diep egrondwaterpeil kunnen herstellen. Het klimaat heeft hier dus wel effect op, maar enkel op lange termijn.</li>
</ul>
</p>
<p>
    <h5>Wat betekent dat voor het oppervlaktewater?</h5>
Meer extremen in de weersomstandigheden betekent hetzelfde voor het oppervlaktewater. We kunnen ons dus zowel aan meer overstromingen als aan zeer lage debieten verwachten in de toekomst. Vandaar ook de nood aan captatieverboden om kwetsbare natuur, scheepvaart en drinkwatervoorziening stroomafwaarts niet in gevaar te brengen.
</p>
<h3>Hoe draagt het ILVO en de landbouwsector bij aan het oplossen van het droogteprobleem in Vlaanderen/België?</h3>
ILVO-onderzoek focust op verschillende niveau's:
<ul>
    <li>Landschap:</li>
    <ul>
        <li>Landbouwinfrastructuur ontharden </li>
        <li>Landinrichtingsprojecten met alle watergebruikers, waaronder de landbouw ( WATER+LAND+SCHAP ) </li>
    </ul>
    <li>Droogtetolerante gewassen</li>
    <ul><li>Nieuwe teelten</li>
    <li>Selectie droogtetolerante gewassen</li>
    </ul>
    <li>Alternatieve teeltsystemen: agroforestry, mixed cropping, ...</li>
    <il> Irrigatiesturing en alternatieve waterbronnen : Irrigatie 2.0</il>
    <li>Bodembeheer: onderzoek link tussen bodemmanagement, organische koolstof, bodemstructuur en waterhoudend vermogen</li>
    <li>Zilte landbouw: telen op 'zoute' gronden of met zout water met aangepaste gewassen/variëteiten</li>
</ul>
<h3>Watervoorziening wordt hoogstwaarschijnlijk grote uitdaging. Hoe kunnen we economisch- en milieu-verantwoord opslaan en beregenen in landbouw?</h3>
<p>Dat is inderdaad een grote uitdaging. Als deze trend zich doorzet, zal het geïrrigeerd areaal ook toenemen. Dat, gecombineerd met een stijgende watervraag van andere gebruikers en dalende voorraden is geen goede trend.
    Toch denk ik dat er toekomst is voor irrigatie in de landbouw. </p>
<p>We kunnen in België nog veel leren van landen waar irrigatie al lang ingeburgerd is.
<ul>
    <li>Irrigatiesturing: door met sensoren op het veld en/of in de lucht het bodem-plant systeem op te volgen, kunnen we veel nauwkeuriger voorspellen hoeveel water er nodig is en wanneer.</li>
    <li>Irrigatietechnieken: er wordt in Vlaanderen nog vaak geïrrigeerd met de haspel op het veld omdat dat een mobiele installatie is en vroeger dikwijls maar zelden geïrrigeerd moest worden. Wanneer het langer droog is, zijn er irrigatietechnieken die misschien minder waterverlies met zich mee brengen. Druppelirrigatie is het voor de hand liggende voorbeeld, maar ook binnen de groep van sprinkler irrigatie zijn er heel wat factoren die de efficiëntie beïnvloeden.</li>
</ul>
<p> Misschien moet ook bekeken worden voor welke producten die geexporteerd worden er erg veel water nodig is. Export van 'virtueel' water heeft een impact op onze waterbalans. Misschien moet water wel duurder worden zodat het echt een gewicht krijgt in de econmische balans van alle watergebruikers?</p>
<h3>Er wordt gezocht naar droogteresistente gewassen om te kweken. Wordt er eigenlijk ook gekeken of het nog interessant is/blijft om zoveel waterdrinkende (uiteraard) dieren te houden in Vlaanderen als je met beperkte watervoorraden zit? Wordt hierover onderzoek gedaan of wordt dit eerder als 'politieke' keuze beschouwd?</h3>
<p> Daar wordt alvast zeker over gediscussieerd binnen ELK. Ik herinner dat het punt op de agenda stond tijdens het overleg met Wannes Keulemans rond de toekomst van ons voedselsysteem. Vermits de veeteelt de tweede grootste waterverbruiker is, is het logisch binnen die sector te bekijken wat beter kan. We plannen dan ook binnenkort om een LA-traject in te dienen om te werken rond het waterverbruik van de verschillende veeteeltbedrijven. De consument kan natuurlijk ook zijn keuzes maken. </p>
</body>
</html>