<!doctype html>
<html>
	
<head>
<meta charset="UTF-8">
<title>Is er nu te veel of te weinig water in Vlaanderen</title>
</head>

<body>
<h1>Is er nu te veel of te weinig water in Vlaanderen?</h1>
	
<p>Het regent vaak in België en toch staan we hoog (23!) op de wereldranglijst van regio&rsquo;s met waterstress <a href="https://www.wri.org/blog/2019/08/17-countries-home-one-quarter-world-population-face-extremely-high-water-stress">(WRI, 2018</a>) op een totaal van 164 landen, in de categorie 'hoog risico op waterstress', maw hoog risico op situaties waarbij niet alle watergebruikers nog voldoende water kunnen krijgen om aan hun vraag te voldoen. Vooral Vlaanderen is bijzonder kwetsbaar voor droogte door de grote bevolkingsdichtheid en veel landbouw en industrie. Het diepe grondwater in Vlaanderen is al sterk gebruikt in het verleden en vult maar heel traag opnieuw aan. Hieruit blijven oppompen is dus geen goed idee. Er zijn in Vlaanderen ook weinig grote rivieren die veel water aanvoeren. Als dan ook de oppervlakkige grondwaterlagen door opeenvolgende droge zomers niet voldoende aangevuld geraken, komt er druk te staan op onze hoge watervraag. Dat zal zeker zo zijn in de toekomst, waar we ons in Vlaanderen vooral mogen verwachten aan meer weersextremen, dus ook meer droge periodes.<br></p>
  
<p><strong>Waterverbruik (</strong><a href="https://www.milieurapport.be/milieuthemas/waterkwantiteit/waterverbruik-beschikbaarheid/waterverbruik"><strong>cijfers MIRA</strong></a><strong>)</strong><br>
 Huishoudens 34 %, <br>
 Energie (+ koelwater) 12%  (56 %)<br>
 Industrie 40%<br>
 Landbouw 9%<br>
 Handel en diensten 5%<br></p>
	
<img src="images/waterverbruik_2017_MIRA.png" width="725" height="364" alt=""/> 
	
<p><strong>Landbouw </strong>is in Vlaanderen dus zeker niet de grootste verbruiker, maar is wel een belangrijke grondwaterverbruiker. Landbouw en natuur zijn dus ook extra kwetsbaar bij droogte, zeker in de toekomst in het licht van klimaatverandering. Landbouwers rekenden tot nu toe sterk op regenwater aangevuld met oppervlakkig grondwater. Wanneer ze niet voldoende meer kunnen irrigeren door watertekort, komt in vele gevallen een groot deel van hun inkomen op de helling te staan. Het is daarom belangrijk om 1) <u>alle</u> watergebruikers te sensibiliseren; in te zetten op minder verspilling en meer hergebruik van water, 2) zoveel mogelijk water te laten <strong>infiltreren</strong> naar de ondiepe grondwaterlagen tijdens de wintermaanden (ontharden!) en 3) landbouwers te ondersteunen om <strong>minder afhankelijk te worden van grondwater </strong>en meer zelfvoorzienend te worden. </p>
<p><a href="index.html" title="Terug naar overzicht" target="_parent">Terug naar overzicht</a></p>
</body>
</html>
